## Εισαγωγή

Η βάση δεδομένων είναι σχεδιασμένη έτσι ώστε να υποστηρίζει την αποτελεσματική αποθήκευση, ανάκτηση και διαχείρηση δεδομένων. Διαφορετικών ειδών βάσεις είναι εξειδικευμένες να αποθηκεύουν διαφορετικών τύπων δεδομένα.

### Είδη βάσεων

- **Σχεσιακή βάση:** Τα δεδομένα αποθηκεύονται σε πινακοειδή μορφή
- **Ιεραρχική βάση:** Τα δεδομένα αποθηκεύονται σε μορφές δενδρικής δομής
- **Δικτυακή βάση:** Τα δεδομένα αποθηκεύονται σε μορφή γράφων

### Η προσέγγιση της αποθήκευσης αρχείων μέσω βάσεων δεδομένων

Η βάση δεδομένων αποτελεί ένα διαμοιρασμένο αποθετήριο δεδομένων το οποίο μπορούν να προσπελάσουν ταυτόχρονα πολλοί χρήστες. Τα δεδομένα αυτά βρίσκονται συγκεντρωμένα σε ένα σημείο, εξαλείφοντας τον πλεονασμό.

Το σύστημα βάσεων δεδομένων, για να πετύχει το παραπάνω, πέραν των δεδομένων που αποθηκεύει σε ένα σύστημα μόνιμης αποθήκευσης (π.χ. σκληρό δίσκο), περιέχει και μια περιγραφή των δεδομένων που αποθηκεύει. Έχει δηλαδή αυτοπεριγραφικό χαρακτήρα.

Τα τελευταία, τα "δεδομένα για τα δεδομένα", ονομάζονται μετα-δεδομένα.

 **Ανεξαρτησία δεδομένων:** 
 
 Μέσω της αυτοπεριγραφικής φύσης των δεδομένω, επιτυγχάνεται η ιδιότητα που είναι γνωστή ως ανεξαρτησία δεδομένων.  Αυτή εξασφαλίζει πως, όταν γίνει μια αλλαγή στη δομή των δεδομένων, τα προγράμματα που πεοσπελαύνουν τα δεδομένα δε χρειάζεται να αλλάξουν. 
 
 Αυτό οφείλεται στην απομόνοση που προσφέρει η περιγραφή των δεδομένων, που υπάρχει στον κατάλογο του συστήματος, σε σχέση με τις αλλαγές της δομής των δεδομένων. 

Στην πράξη, πριν ένα πρόγραμμα προσπελάσει τα δεδομένα, ενημερώνεται μέσω του κατάλληλου συστήματος για τη δομή των δεδομένων, όπως επίσης και για την θέση τους στον δίσκο. Έτσι γνωρίζει την πιο πρόσφατη κατάσταση των δεδομένων. 

### Σύστημα διαχείρισης βάσεων δεδομένων (ΣΔΒΔ)

Το ΣΔΒΔ αποτελεί το σύστημα του λογισμικού που αλληλεπιδρά τόσο με τους χρήστες, όσο και με τα προγράμματα και την βάση δεδομένων. 

Προσφέρει την δυνατότητα:
- Εισαγωγής 
- Διαγραφής
- Τροποποίησης
- Ανάκτησης
δεδομένων, γνωστά και ως CRUD operations.

**Μηχανισμός όψεως:** Για να εξασφαλιστεί πως με την παραπάνω πρόσβαση στα δεδομένα δεν θα δημιουργηθούν προβλήματα

![Σχήμα](./assets/deleted_production_db_meme.png)

το ΣΔΒΔ παρέχει τον λεγόμενο μηχανισμό όψεως.

Με αυτόν, μπορούμε να έχουμε ομάδες χρηστών με συγκεκριμένους ρόλους, συχνά περιορισμένους.






















